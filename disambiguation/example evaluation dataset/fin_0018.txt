Kunnan ateriapalvelu Hakemus Jos olet yli 75-vuotias, voit hakea kunnalta ateriapalvelua. Jos olet nuorempi, palvelu on tarveharkintainen. Jos haluat hakea ateriapalvelua, soita Luulajan kunnan asiakaspalveluun puh. 0920-45 30 00. Hakemuksessa on tärkeä ilmoittaa ruoka-allergiat, erikoisruokavaliot sekä antaa mahdollinen lupa ruoka-annosten jättämisestä oven ulkopuolelle. Lupa jättää ruoka-annokset ovelle Jos sinulla ei ole mahdollisuutta ottaa toimitusta vastaan ja haluat, että ruoka-annokset jätetään ovelle, pyydämme sinua huomioimaan, että annosten laatu ja säilyvyys voivat heikentyä verrattuna siihen, että ne säilytettäisiin viileässä tilassa. Tämä tarkoittaa, että sinä vastaat ruoka-annoksen laadusta sen jälkeen, kun se on toimitettu osoitettuun paikkaan. Jos lupaa ruoka-annosten jättämisestä ovelle ei ole, etkä ole kotona toimitusaikana, ruoka-annokset hävitetään ja sinua veloitetaan toimituksesta. Ruokalajit Ruoka valmistetaan Öjebyn tuotantokeittiössä ja toimituksen hoitaa Samhall. Jokaiselle toimituskerralle on valittavana useita ruokalajeja. Tarjolla on myös erityisruokavalioita niitä tarvitseville esim. soseutettua ruokaa. Useimmat ruokalajit ovat laktoosittomia ja ne on merkitty ruokalistassa ”LF”-merkinnällä (LF=laktosfri). Mitä ateriapalveluun kuuluu? Lihaa, jauhelihaa, makkaraa, broileria, kalaa, keittoa ja kasvisvaihtoehto. Perunaa, riisiä, pastaa tai keitettyjä vihanneksia. Voit tilata enintään yhden jälkiruoan kunkin toimituskerran yhteyteen. Keittoon kuuluu ylimääräinen jälkiruoka. Jälkiruoka kuuluu hintaan, mutta sinun täytyy aina merkitä valintasi tilauslomakkeeseen. Esimerkki 1: Tilaat yhden lihakeiton, yhden jauhelihamurekkeen ja yhden broilerinkoiven. Voit täyttää lomakkeeseen yhden jälkiruoan (yksi jälkiruoka lihakeittoon) Esimerkki 2: Tilaat yhden lihakeiton, yhden parsakaalikeiton ja yhden broilerinkoiven. Voit täyttää lomakkeeseen kaksi jälkiruokaa (kaksi jälkiruokaa keittoihin) Huomaa, että annoksiin ei kuulu voita, leipää eikä juomaa. Erikoisruokavalio Jos sinulla on erikoisruokavalio, sinun on ilmoitettava siitä hakemuksessa. Jos siihen tulee muutoksia, ota yhteyttä Luulajan kunnan asiakaspalveluun. Tilaaminen Samhall jättää tilauslomakkeet ja ruokalistat ateriapalvelun piirissä oleville. Ruoka-annokset tilataan aina viikoksi kerrallaan täyttämällä tilauslomake/ruokalista. Tilaus noudetaan viikko sen jälkeen kun Samhall on jättänyt tilauslomakkeen/ruokalistan. Voit myös soittaa tai lähettää tilauksesi sähköpostilla suoraan Samhallille, puh. 0920 23 76 02, sähköposti: matbestallning@samhall.se. Toimitukset Ateriat toimitetaan kolme kertaa viikossa; maanantaisin, keskiviikkoisin ja perjantaisin. Toimituksen peruminen Jos joskus et jostain syystä halua ruokatoimitusta, soita suoraan Luulajan kunnan asiakaspalveluun, puh. 0920 – 45 30 00. Toimitus täytyy perua hyvissä ajoin. Kuinka maksaminen tapahtuu? Saat kuukausittain laskun sosiaalihallinnolta edellisen kuukauden aikana toimitetuista aterioista. Yhteystiedot Luulajan kunnan asiakaspalvelu Puh. 0920 – 45 30 00 (puhelinaika 8-17) Sähköposti: lulea.kommun@lulea.se Samhall Puh. 0920 – 23 76 02 (puhelinaika 7-15) Sähköposti: matbestallning@samhall.se. Esikoulu & koulu Esikouluun hakeminen Kaksikielinen esikoulu Äidinkielen opetus peruskoulussa Äidinkieli ja monikielisyys Hoiva & tuki Akuutti apu Anhörigstöd (finska/suomi) Asunnonsopeuttaminen Centrum mot våld (finska/suomi) Demensteamet (finska/suomi) Dementiatiimi Familjerådgivning (finska/suomi) Fixar'n Föräldrasupporten (finska/suomi) Hoitoa suomenkielellä Hoito- ja hoivakodit Kaatumistapaturmien ehkäisy Kotipalvelu Kuljetuspalvelut Kunnan ateriapalvelu Kunnan palvelu ruokatavaratoimituksille Omaishoitaja Paljonko palvelu maksaa Personligt ombud (finska/suomi) Råd och Stöd (RoS) (finska/suomi) Tuen hakeminen Uskottu mies Kirjasto Kunta & politiikka Hallinnot Kaupunginarkisto Kunnanhallitus Kunnanvaltuusto Lautakunta Luulajan kunta Konserniorganisaatio Päätöksenteko Suomen kielen hallintoalue Kansalliset vähemmistöt Laki kansallisista vähemmistöistä Vähemmistöpolitiikka Sidan uppdaterades den 23 tammikuuta 2023 Dela sidan Skriv ut