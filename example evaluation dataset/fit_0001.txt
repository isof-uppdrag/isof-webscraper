Till övergripande innehåll för webbplatsen Kakor på start.stockholm Vi använder kakor (cookies) för att ge dig bästa möjliga funktion på vår webbplats. Innan du godkänt sätter vi bara nödvändiga kakor. Du kan välja vilka kakor vi får använda. Om kakor på webbplatsen Godkänn alla kakor Godkänn nödvändiga kakor Välj vilka kakor vi får använda Välj vilka kakor vi får använda Nödvändiga kakor – Dessa kakor är nödvändiga för att webbplatsen ska fungera och kan inte stängas av i våra system. Funktionella kakor – Dessa kakor ger förbättrade funktioner på webbplatsen. Kakor för statistik – Dessa kakor tillåter oss att räkna besök och trafikkällor, så att vi kan mäta och förbättra prestanda på vår webbplats. Spara mina val Stäng Stokholmin kaupunki Dela länk Dela sida https://start.stockholm/other-languages/stokholmin-kaupunki/ Kopiera länk Länken är kopierad. Stokholmin kaupunkissa on noin 40 000 työntekijöitä. Sie ja kaikki heti miljoona stokholmilaisia kohtaatta meitä yhteiskunnan monessa eri paikoissa ja toiminoissa. Met olema esimerkiks esikoulussa ja koulussa, vanhuushoijossa ja päivätoiminassa. Sie kohtaat meitä kans kun met santaama, suuppaama eli rakenama ja muutama kaupunkin katuja ja toria, kun sie haet pykiluppaa, vierailet meän työtoria ja kansalaiskontturia, menet kirjasthoon ja uimahalhiin. Kaupunkin infrastryktyyri Kaupunki on vastuussa kans ette meilä on puhas vesi sekä kraanassa ja järvissä ja joissa, ette roskannouto ja meän haminat ja kaijit toimivat, ette Stokholmin yritysmailmala on parhaimat eelytykset, ette klimaattiviishaita ja käytettäviä asuntoja rakenethaan ja välitethään. Sen lisäks Stokholmila on ainutlaatunen dikitaalinen infrastryktyyri meän avoimen fiiberiverkoston kautta, joka rakenethaan ja laajenethaan yhä enemän ja sillä tavala saa dikitaalisen yhteiskunnan aina paremaks. Kulttuuri ja vapa-aika Kulttuuri on tärkeä ja pittää ottaa huomihoon – sen tarjoaama esimerkiks Kulturhuset Stadsteaterin kautta vuen ympäri satoila ohjelmapistheilä, Kulttuurikoulu kaikile nuorile ja lapsile, Kaupunkitalon ja Medeltidsmuseetin ja meän oma taijehalli Liljevalchsin kautta. Met tuema kans sekä yhistystoimintaa ja kulttuuraktööriä ja sillä tavala yhessä saatama lua demokraattisen ja kukkivan kaupunkin. Urheilupaikkoja, uimahallia, ulkojymmiä, vihreitä alueita ja luononreservaattia on muutama esimerkki kuinka kaupunki helpottaa kaikkia stokholmilaisia pithään aktiivista vapa-aikaa. Tuki vaikeissa tilantheissa Met olema kans net jokka kohtaavat kaikkia jokka tarttevat erikoista elämän tukea. Se saattaa olla koulun kuraattorina, asukasapulainen, hyvä mies eli sosiaalisihteeri. Välistä se riippuu sairhauvesta, väärinkäytöstä eli joku muu trauma, esimerkiks kaikki net jokka on paonheet meile mailman eri ositten sota-alueista ja katastrooffipaikoista. Välistä se on joku muu joka tekkee ette joku tarttee lisätukea. Pulitiikka ja demukrati Sie saatat olla mukana vaikuttamassa. Sie ja kaikki muut stokholmilaiset, jokka saavat äänestää kunnanvaalissa, päättävät kukka ohjaavat meän kaupunkia. Joka kolmas maanantai kunnanvaltuusto kokkointuu Kapunkitalossa ja sie olet tervetulonen kuuntelemhaan mistä net puhuvat. Sinun kaupunkiosanlautakunta pittää kans kokouksia jokka on avoimet kaikile ja niihin sie saatat jättää omia esityksiä sellaisesta mitä haluat saa paranetuks. Kansaliset vähemistöt ja vähemistökielet Jos kuulut johonki kansalishiin vähemisthöin sulla on oikeus käyttää sinun kansalista vähemistökieltä viranomhaisitten kontaktissa. Kansaliset vähemistöt ja vähemistökielet Uppdaterad 2021-05-04